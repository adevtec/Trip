OÜ NOVATOURS REISITINGIMUSED
1. Üldsätted
1.1. Käesolevates reisitingimustes (edaspidi Tingimused) on
Reisikorraldajaks OÜ Novatours ja Reisijaks Reisikorraldaja
poolt korraldataval reisil osaleja.
1.2. Vahendajaks on Reisikorraldaja poolt koostatud pakettreisi
vahendav isik.
1.3. Reisiteenuse lepinguks on Reisikorraldaja ja Reisija vahel
sõlmitud leping, mille alusel kohustub Reisikorraldaja osutama
Reisijale reisiteenuseid ning Reisija kohustub maksma selle
eest tasu (edaspidi Reisiteenuse maksumus). Tingimused
on Reisiteenuse lepingu lahutamatuks osaks.
1.4. Käesolevates Tingimustes nimetatud reisiteenustena on
käsitletavad vaid Reisikorraldaja poolt osutatavad vähemalt
kahe eri liiki reisiteenuste kogumid samaks reisiks ehk
pakettreisid. Tingimused ei reguleeri Reisikorraldaja poolt
pakutavate üksikute reisiteenuste osutamist.
1.5. Reisikorraldajal on õigus kehtestada Tingimuste juurde lisa- ja
eritingimusi, mis võivad osaliselt muuta ja/või jätta Tingimused
osaliselt kohaldamata. Sellised olukorrad võivad olla eelkõige
liinilendudel põhinevate pakettreiside puhul, samuti
ühekordselt pakutavate ja/või kindla ajavahemiku kestel
reklaamitavate reisiteenuste puhul, eelkõige viimase hetke
pakkumised, müügiedendamise kampaaniate raames
tehtavad soodus- või eripakkumised.
2. Reisiteenuse lepingu sõlmimine ja jõustumise tagajärjed
2.1. Enne Reisiteenuse lepingu sõlmimist tutvub Reisija
Reisikorraldaja või Vahendaja poolt Reisijale tutvumiseks
esitatud standardinfo teabelehe, lepingueelse teabe ning
Tingimustega.
2.2. Reisiteenuse leping loetakse sõlmituks hetkest, mil Reisija on
tasunud Reisiteenuse eest ettemaksu. Kui vastavalt
Tingimustele peab Reisija koheselt tasuma kogu Reisiteenuse
maksumuse, loetakse Reisiteenuse leping sõlmituks hetkest,
mil Reisija on selle vastavalt tasunud.
2.3. Reisiteenuse maksumuse tasumisega (sh ettemaksu
tasumisega) kinnitab Reisija, et on tutvunud Reisiteenuse
lepingu tingimustega ning nõustub nendega.
2.4. Reisiteenuse lepingu sõlmimise tagajärjel muutub
Reisikorraldajale siduvaks kohustus osutada Reisijale viimase
poolt väljavalitud reisiteenuseid ning Reisijal tasuda kõik
tasumata Reisiteenuse maksed. Kui Reisikorraldaja ja Reisija
ei lepi kirjalikku taasesitamist võimaldavas vormis kokku teisiti,
on Reisikorraldaja kohustus osutada reisiteenuseid piiratud
Reisikorraldaja poolt oma kodulehe või suunatud pakkumise
vahendusel Reisijale teatavaks tehtud reisikirjeldusega.
3. Reisiteenuse eest tasumine
3.1. Juhul, kui reisiteenuse väljavalimisel (broneerimisel) on reisi
alguseni jäänud rohkem kui 30 kalendripäeva, tasub Reisija
hiljemalt reisikinnituse väljastamisele järgneval tööpäeval
Reisikorraldajale ettemaksuna vähemalt 20% Reisiteenuse
maksumusest. Sellisel juhul tasub Reisija ülejäänud
Reisiteenuse maksumuse hiljemalt 30 kalendripäeva enne
reisi algust. Reisiteenuste broneerimisel ajal, mil reisi alguseni
on jäänud 30 kuni 7 kalendripäeva, tasub Reisija kogu
Reisiteenuste maksumuse hiljemalt reisikinnituse
väljastamisele järgneval tööpäeval. Reisiteenuste

broneerimisel ajal, mil reisi alguseni on jäänud vähem kui 7
kalendripäeva, kohustub Reisija tasuma koheselt kogu
Reisiteenuse maksumuse.
3.2. Juhul, kui reisiteenuse väljavalimisel (broneerimisel) on
liinilendu sisaldava reisi alguseni jäänud rohkem kui 42
kalendripäeva, tasub Reisija hiljemalt reisikinnituse
väljastamisele järgneval tööpäeval Reisikorraldajale
ettemaksuna vähemalt 20% Reisiteenuse maksumusest.
Sellisel juhul tasub Reisija ülejäänud Reisiteenuse
maksumuse hiljemalt 42 kalendripäeva enne reisi algust.
Reisiteenuste broneerimisel ajal, mil reisi alguseni on jäänud
42 kuni 7 kalendripäeva, tasub Reisija kogu Reisiteenuste
maksumuse hiljemalt reisikinnituse väljastamisele järgneval
tööpäeval. Reisiteenuste broneerimisel ajal, mil reisi alguseni
on jäänud vähem kui 7 kalendripäeva, kohustub Reisija
tasuma koheselt kogu Reisiteenuse maksumuse.
3.3. Kui Reisija jätab kokkulepitud Reisiteenuse maksumuse (sh
ettemaksu) ettenähtud ajaks maksmata, loetakse Reisija
tahteavalduseks, et Reisiteenuse lepingut ei ole sõlmitud ning
Reisikorraldajal on õigus broneering tühistada.
3.4. Juhul, kui Reisija on tasunud ettemaksu, kuid ei ole tasunud
tähtaegselt kogu Reisiteenuse maksumust, on Reisikorraldajal
õigus Reisiteenuse lepingust taganeda. Reisikorraldajal on
sellisel juhul õigus nõuda reisijalt hüvitist Tingimuste punktis
5.4. nimetatud suuruses.
4. Reisiteenuste maksumus ja maksumuse suurendamine
4.1. Reisiteenuste maksumusse kuuluvad Reisiteenuse lepingus
märgitud teenused. Kui Reisija jätab mõne Reisiteenuste
maksumusse kuuluva teenuse kasutamata, ei ole tal õigust
nõuda Reisiteenuse maksumuse vähendamist. Juhul, kui ei
ole kokku lepitud teisiti, ei kuulu reisiteenuste hinna sisse viisa,
ekskursioonid, reisikindlustus.
4.2. Reisikorraldajal on pärast Reisiteenuse lepingu sõlmimist ja
tingimusel, et sellest teavitatakse Reisijat vähemalt 20
kalendripäeva enne reisi algust ette, õigus Reisiteenuste
maksumust suurendada juhul, kui:
4.2.1. muutuvad Eesti Vabariigi või reisi sihtkohamaa maksud,
lõivud ja teenustasud, tingimusel, et need mõjutavad
Reisiteenuste maksumust ning Reisiteenuse maksumust
suurendatakse selliste maksude, lõivude ja teenustasude
tõusu võrra;
4.2.2. muutuvad veokulud, mis on tingitud kütuse või muude
energiaallikate hinna muutumisest;
4.2.3. Reisiteenuse lepingus sisalduvate reisiteenuste
osutamisega otseselt mitteseotud kolmandate isikute
poolt kehtestatud maksu- või tasumäärade muutus,
sealhulgas turismimaksude, maaletulekutasude,
sadamate või lennujaamade sisse- ja väljasõidutasude
muutus;
4.2.4. muutuvad Reisikorraldaja poolt reisiteenuste eest
tasumise suhtes kohaldatavate valuutade vahetuskursid.
4.3. Reisiteenuse maksumuse suurendamisel võetakse aluseks
Reisiteenuse lepingu järgne Reisiteenuse maksumus, millele
liidetakse Tingimuste punktis 4.2. nimetatud teenuste ja/või
maksude suurenemine ja/või vahetuskursi muutumine osas,
mida ei ole eelnevalt arvestatud Reisiteenuste maksumusse.
4.4. Juhul, kui punktis 4.2. toodud asjaolud annavad alust
Reisiteenuse maksumuse vähendamiseks, on Reisijal õigus
alandada seda ulatuses, mis vastab punktis 4.2. toodud kulude
vähenemisele pärast Reisiteenuse lepingu sõlmimist, kuid
enne pakettreisi algust. Välja makstavast summast võib
Reisikorraldaja maha arvata Reisiteenuse maksumuse
vähendamise ja väljamaksetega seotud tegelikud halduskulud.

4.5. Reisija on kohustatud viivitamatult pärast Reisikorraldajalt
Tingimuste punktis 4.2. nimetatud teate saamist tasuma
Reisikorraldajale Reisiteenuse maksumuse suurendamise
järgse hinna.
4.6. Kui Reisiteenuse maksumust suurendatakse pärast
Reisiteenuse lepingu sõlmimist enam kui 8% võrra, on Reisijal
õigus Reisiteenuse lepingust taganeda. Reisija peab
Reisikorraldajat teavitama Reisiteenuse lepingust
taganemisest 2 tööpäeva jooksul Reisiteenuse maksumuse
suurendamise teate kättesaamisest. Teade, mis edastati
elektroonilisel teel, loetakse kätte saaduks teate välja
saatmisele järgneval päeval.
4.7. Kui Reisija Reisiteenuse lepingust taganeb, võib ta võtta vastu
sama või kõrgema kvaliteediga asenduspakettreisi, kui
Reisikorraldaja seda pakub.
4.8. Kui punktis 4.7. viidatud asenduspakettreis on madalama
kvaliteedi või maksumusega, alandab Reisikorraldaja
vastavas ulatuses Reisitasu.
4.9. Reisiteenuse lepingust taganemisel Tingimuste punktis 4.2.
nimetatud põhjustel ning asenduspakettreisist keeldumisel
kohustub Reisikorraldaja tagastama Reisijale Reisiteenuste
maksumuse täies ulatuses viivitamatult, kuid hiljemalt 14
päeva jooksul pärast Reisija poolt Reisiteenuse lepingust
taganemist.
5. Reisiteenusest taganemine või reisiteenuse muutmine
5.1. Reisija võib enne reisi algust Reisiteenuse lepingust igal ajal
taganeda, arvestades punktis 5.4. toodud hüvitise määrasid.
5.2. Lisaks Tingimuste punktis 4.6. sätestatule on Reisijal enne
reisi toimumist õigus Reisikorraldajale mõistlikku hüvitist
maksmata Reisiteenuse lepingust taganeda juhul, kui
sihtkohas või selle vahetus läheduses esinevad vältimatud ja
erakorralised asjaolud, mis mõjutavad olulisel määral
pakettreisi teenuse osutamist või reisijate vedu sihtkohta.
Sellisel juhul tagastab Reisikorraldaja kõik Reisija poolt tehtud
maksed, kuid Reisijal puudub õigus saada Reisikorraldajalt
mis tahes täiendavat hüvitust tulenevalt ärajäänud reisist.
5.3. Reisijal on Tingimuste punktis 5.2. nimetatud põhjuse
ilmnemisel õigus Reisiteenuse lepingust taganemise asemel
nõuda reisiteenuste asendamist vähemalt samasuguse
maksumusega reisiteenustega. Juhul, kui see osutub
võimatuks, on Reisijal õigus nõuda reisiteenuste asendamist
väiksema maksumusega reisiteenustega ja enammakstud
summa tagastamist.
5.4. Reisija poolsel Reisiteenuse lepingust taganemisel muudel
Tingimustes nimetamata juhtudel kohustub Reisija tasuma
Reisikorraldajale hüvitist alljärgnevas suuruses:
5.4.1. 20% reisiteenuste maksumusest juhul, kui taganemise
hetkel on reisi alguseni jäänud rohkem kui 30
kalendripäeva;
5.4.2. 40% reisiteenuste maksumusest juhul, kui taganemise
hetkel on reisi alguseni jäänud 30 kuni 15 kalendripäeva;
5.4.3. 60% reisiteenuste maksumusest juhul, kui taganemise
hetkel on reisi alguseni jäänud 14 kuni 11 kalendripäeva;
5.4.4. 100% reisiteenuste maksumusest juhul, kui taganemise
hetkel on reisi alguseni jäänud 10 või vähem
kalendripäeva;
5.4.5. 100% reisiteenuste maksumusest juhul, kui Reisiteenuste
leping on sõlmitud Tingimuste punktis 1.5. nimetatud
pakkumise põhjal ning juhul, kui pakkumise tingimused
näevad ette hüvitise tasumise kogu reisi maksumuse

ulatuses.
5.5. Reisija poolseks Reisiteenuse lepingust taganemiseks
loetakse ka juhtumit, mille kohaselt ei ole Reisija, ilma eelnevat
taganemise avaldust esitamata, ilmunud ettenähtud ajal reisi
alguspunkti ja/või Reisija ei saa reisi alustada puuduvate või
nõuetele mittevastavate reisidokumentide tõttu. Sellisel juhul
kohaldub vastavalt Tingimuste punktis 5.4. sätestatu.
5.6. Reisikorraldajale hüvitist maksmata on broneeringut võimalik
tühistada 24 tunni jooksul pärast broneeringu kinnitamist juhul,
kui reisi alguseni on rohkem kui 14 kalendripäeva (kehtib ainult
Tallinnast algavatele tšarterlennuga teostatavatele reisidele).
5.7. Kui Reisija soovib broneeringut muuta ning broneeringu
muutmine on Reisikorraldaja hinnangul võimalik varasemat
broneeringut tühistamata, hüvitab Reisija Reisikorraldajale
sellega seotud bürookulud summas 70 (seitsekümmend) eurot
iga reisija kohta.
5.8. Sama hotelli toatüüpi ja/või toitlustust on võimalik muuta
bürookuludeta maksimaalselt 14 kalendripäeva enne reisi
algust ainult selle hinnakirja alusel, mis kehtis broneeringu
vormistamise hetkel.
5.9. Reisiteenuse lepingu muutmisel Tingimustes nimetamata
juhtudel Reisija poolt kohustub Reisija hüvitama
Reisikorraldajale kõik muutmisega seonduvad kulud, mille
ulatuse ja tasumise tähtajad teatab Reisikorraldaja Reisijale
hiljemalt 3 päeva jooksul arvates vastavasisulise teate
saamisest.
5.10. Võimalikest reisitõrgetest tulenevate kahjude
hüvitamiseks soovitab Reisikorraldaja sõlmida
reisitõrkekindlustuse.
6. Reisija kohustused ja vastutus
6.1. Reisija on kohustatud:
6.1.1. tutvuma käesolevate Tingimustega ning hotellide ja
pakutavate teenuste kohta käiva üldinformatsiooni ja
olulise teabega, mida on võimalik leida Reisikorraldaja
kodulehelt www.novatours.ee, sealhulgas
pakettreisilepingu teabelehega, lennuinfoga, olulise
reisiinfoga ja muude oluliste tingimustega, millele on
Reisikorraldaja viidanud Reisilepingu sõlmimisel;
6.1.2. reisidokumentide kättesaamisel kontrollima koheselt
nende vastavust tema poolt soovituga ning võimalike
ebatäpsuste ilmnemisel teavitama nendest viivitamatult
Vahendajat või Reisikorraldajat;
6.1.3. reisi kestel järgima hotellide ja transpordivahendite
sisekorraeeskirju ning reisi sihtriigi ametivõimude
ettekirjutisi;
6.1.4. oma käitumisega mitte ohustama kaasreisijaid. Vastasel
korral võidakse Reisijat reisile mitte lubada või reisilt
kõrvaldada ja tal ei ole õigust Reisiteenuste maksumuse
tagasisaamisele.
6.2. Reisija vastutab:
6.2.1. kahju eest, mida tema tahtlik või vähemalt hooletu tegevus
või tegevusetus põhjustab Reisikorraldajale,
kaasreisijatele või kolmandatele isikutele;
6.2.2. reisikindlustuse hankimise, olemasolu ja kehtivuse eest;
6.2.3. oma reisidokumentide korrasoleku eest. Reisija kohustub
kontrollima oma passi vm reisidokumentide vastavust
nõuetele.
6.3. Juhul, kui Reisijale ei väljastata reisi sihtriiki või sinna
jõudmiseks läbivatesse riikidesse viisat või ei lubata teda
nimetatud riikidesse siseneda, kannab Reisija kõik enda

tagasitulekuga seonduvad kulud ning Reisija ei oma õigust
nõuda Reisikorraldajalt kasutamata Reisiteenuste maksumuse
tagastamist.
6.4. Kui alaealine Reisija reisib ilma hooldusõigusliku isiku või muu
õigustatud isikuta majutust sisaldava reisiga, kohustub
Reisiteenuse lepingu sõlminud isik teavitama Reisikorraldajat
võimalustest, kuidas Reisikorraldaja saab vahetu ühenduse
reisil viibiva alaealise või isikuga, kes sihtkohas alaealise eest
vastutab.
7. Reisiteenuse lepingu üleandmine (sh nime vahetus)
7.1. Kuni reisi alguseni võib Reisija anda oma Reisiteenuse
lepingust tulenevad õigused ja kohustused üle teisele isikule,
kes vastab kõigile reisil osalemiseks vajalikele tingimustele.
Kui Reisija teatab Reisikorraldajale või Vahendajale püsival
andmekandjal Reisiteenuse lepingu üleandmisest vähemalt 7
päeva enne reisi algust, loetakse, et Reisikorraldaja on andnud
nõusoleku lepingu ülevõtmiseks. Reisiteenuse lepingu üle
andmine vähem kui 7 päeva enne reisi algust on lubatud vaid
Reisikorraldaja eelneval sõnaselgel nõusolekul ja punktis
7.3.2. tingimustel.
7.2. Reisikorraldajal on õigus nõuda mõistlikku hüvitist
Reisiteenuse lepingu üleandmise vormistamiseks. Hüvitis
tuleneb Reisiteenuse lepingu üleandmise korraldamisega
seotud kuludest, aga ka võimalike broneeringute ja lepingute
lõpetamisest tegelike teenuseosutajatega ja uute lepingute
sõlmimisest ning andmete muutmisest (bürookulud):
7.3. Reisija hüvitab Reisikorraldajale lepingu üleandmise ja/või
nime vahetusega seotud (bürookulud) summas:
7.3.1. 50 (viiskümmend) eurot inimese kohta juhul, kui muutmise
hetkel on reisi alguseni jäänud mitte vähem kui 14
(neliteist) kalendripäeva;
7.3.2. 70 (seitsekümmend) eurot inimese kohta juhul, kui
muutmise hetkel on reisi alguseni jäänud mitte vähem kui
7 (seitse) kalendripäeva.
7.4. Reisiteenuse lepingu ülevõtnud isik ja üleandja vastutavad
veel tasumata Reisiteenuse maksumuse ja Reisiteenuse
lepingu ülevõtmisega tekkivate võimalike lisatasude, lõivude ja
muude kulude maksmise eest solidaarselt.
7.5. Reisikorraldaja muudab Reisiteenuse lepingut üksnes
käesolevas peatükis sätestatud alusel ja korras ning kui
Reisikorraldaja põhjendatult Reisiteenuse lepingu muutmisest
keeldub, võib Reisija Reisiteenuse lepingust taganeda punkti
5.1. alusel.
7.6. Reisiteenuse lepingu kuupäeva ja/või Reisija nime muutmisel
juhul, kui reisiteenuste osutamine põhineb liinilendudel,
hüvitab Reisija Reisikorraldajale lennupileti(te) maksumuse
täies ulatuses. Reisija hüvitab Reisikorraldajale lennupileti(te)
maksumuse või/ja muud Reisikorraldajale tekkinud kulud ka
juhul, kui Reisija taganeb Reisiteenuse lepingust ning
taganemise aluseks ei ole Tingimuste punktis 5.2. nimetatud
asjaolud, ja Tingimuste punktis 5.4. nimetatud hüvitis on
väiksem lennupileti(te) maksumusest või/ja muudest
Reisikorraldajale tekkinud kuludest.
8. Reisikorraldaja vastutus
8.1. Reisikorraldaja vastutab reisiteenuste osutamise eest Reisija
ees, sõltumata sellest, kas lepingulised kohustused peab
täitma tema ise või keegi teine.
8.2. Reisikorraldaja annab raskustesse sattunud Reisijale
viivitamata asjakohast abi, eelkõige:

8.2.1. annab asjakohast teavet tervishoiuteenuste, kohalike
ametiasutuste ja konsulaarabi kohta;
8.2.2. aitab Reisijat sidepidamisel ja alternatiivsete
reisivõimaluste leidmisel.
8.3. Reisikorraldaja võib sellise abi eest nõuda Reisijalt tegelikult
kantud mõistlike kulude hüvitamist, kui raskus on põhjustatud
Reisija tahtluse või raske hooletuse tõttu.
8.4. Reisikorraldaja ei vastuta seadusega maksimaalses lubatud
ulatuses:
8.4.1. vältimatutest või erakorralistest asjaoludest (eelkõige
loodusõnnetused, poliitilised vahejuhtumid, streigid vms.)
tekkinud kahju eest;
8.4.2. Reisija enda tegevusest või tegevusetusest põhjustatud
kahju eest;
8.4.3. Reisija haigestumise, kuriteo ohvriks langemise või muu
Reisijaga juhtunud õnnetuse tagajärjel tekkinud kahju
eest. Sellisel juhul kohustub Reisikorraldaja osutama
Reisijale sellega kaasnevas asjaajamises igakülgset abi
vastavalt Tingimuste punktile 8.2.;
8.4.4. Reisija poolt valitud hotellis ja/või reisi kestel
kasutatavates transpordivahendites toimuvate tehniliste
rikete eest, samuti hotellipersonali või transpordivahendite
juhtide süülise käitumisega tekitatud kahjude eest;
8.4.5. juhtudel, mil Reisikorraldaja vastutus on piiratud
rahvusvaheliste konventsioonidega.
8.4.6. kolmandast isikust põhjustatud kahju eest, kes ei ole
seotud pakettreisilepingus sisalduva reisiteenuse
osutamisega, ning see on ettenägematu või vältimatu.
8.5. Reisikorraldaja vastutus on piiratud kuni Reisiteenuse
maksumuse kolmekordse suuruseni, v.a. Reisija surma
põhjustamise, talle kehavigastuste tekitamise või tema tervise
kahjustamise eest.
8.6. Reisijal ei ole õigust saada kahjuhüvitist, kui lepingule
mittevastavus tuleneb:
8.6.1. reisijast;
8.6.2. kolmandast isikust, kes ei ole seotud pakettreisilepingus
sisalduva reisiteenuse osutamisega, ning see on
ettenägematu või vältimatu või;
8.6.3. vältimatutest ja erakorralistest asjaoludest.
9. Reisikorraldaja õigus teha reisis muudatusi
9.1. Kui Reisikorraldaja ei saa temast sõltumatutel asjaoludel reisi
reisikirjelduses esitatud kujul teostada, on tal õigus muuta
Reisiteenuse lepingu tingimusi, sh vahetada hotelli või
sõiduvahendit, muuta ajakava või teha reisis muid väheolulisi
muudatusi, tingimusel, et reisi kvaliteet ja iseloom sellest
oluliselt ei muutu. Muutustest teavitab Reisikorraldaja Reisijaid
viivitamatult.
9.2. Muudatuse mittesobimisel tuleb teavitada sellest
Reisikorraldajat kirjalikult või kirjalikku taasesitamist
võimaldavas vormis Reisikorraldaja poolt antud tähtaja
jooksul, kuid tähtaja puudumisel hiljemalt 5 tööpäeva jooksul
alates muudatusest teavitamisest. Mitteteavitamise korral
loetakse, et Reisija on muudatusi aktsepteerinud.
10. Reisikorraldaja õigus reis ära jätta
10.1. Reisikorraldajal on õigus reis ära jätta juhul, kui:
10.1.1. reisi sihtkohta toimuva (tšarter)lennu kohtade arvust on
täidetud vähem kui 80% Reisikorraldaja poolt tellitud
kohtadest või bussireisi puhul on täidetud alla 25 koha
ning Reisikorraldaja teavitab Reisijat reisi ära jätmisest
vähemalt 20 päeva enne reisi algust;
10.1.2. vedaja, kes teostab Reisijate kohaletoomist ja

tagasitoimetamist sihtkohast, tühistab oma lennud
selliselt, et neid ei ole võimalik asendada;
10.1.3. Reisikorraldaja ei saa Reisiteenuse lepingut täita
vältimatute ja erakorraliste asjaolude tõttu ning ta teavitab
Reisijat sellest enne Reisiteenuse osutamise algust
viivitamatult.
10.2. Juhul, kui reis on jäetud ära Tingimuste punktis 10.1.
toodud asjaolude tõttu, on Reisijal õigus nõuda Reisiteenuse
maksumuse tagastamist (v.a p-s 8.7. sätestatud juhtudel).
Reisikorraldaja võib Reisijale pakkuda reisiteenuse
asendamist vähemalt samasuguse maksumusega
reisiteenusega. Juhul, kui see osutub võimatuks, on Reisijal
õigus nõuda reisiteenuse asendamist väiksema
maksumusega reisiteenusega ja enammakstud summa
tagastamist või taganeda Reisiteenuse lepingust.
11. Puudused reisikorralduses ja nendest teatamine
11.1. Puuduseks reisikorralduses loetakse reisiteenuse
mittevastavust esitatud reisikirjeldusele.
11.2. Puuduseks reisikorralduses ei või pidada:
11.2.1. reisi kui terviku seisukohalt väheolulisi muutusi või
ilmnevaid asjaolusid, mille tekkimist on võimalik eeldada
arvestades reisi sihtkohta, sh kultuurilisi eripärasid ja
iseloomu;
11.2.2. sihtkohta ja/või sihtkohast väljuva lennu aja muutumist kui
sellega kaasneb reisi kogukestvuse muutus mitte rohkem
kui 8 (kaheksa) tunni võrra võrreldes esialgselt
kokkulepituga ja Reisikorraldaja on sellistest
muudatustest teavitanud Reisijat vähemalt 14 päeva ette;
11.2.3. sihtkohta ja/või sihtkohast väljuva lennu aja muutumist kui
sellega kaasneb reisi kogukestvuse muutus mitte rohkem
kui 5 tunni võrra võrreldes esialgselt kokkulepituga ja
Reisikorraldaja on sellistest muudatustest teavitanud
Reisijat vähemalt 7 päeva ette;
11.2.4. Reisija poolt väljavalitud hotelli ja selles pakutavate
teenuste mittevastavust Reisija ootustele. Nimetatud
põhjusel toimuva hotelli vahetamisega seotud lisakulud
kannab Reisija;
11.2.5. vahetult enne väljasõitu või reisi ajal alanud
ettenägematuid, vältimatuid või erakorralistest asjaoludest
tingitud ehitustöid hotelli vahetus läheduses;
11.2.6. puuduseid teenuste osutamisel, milliste olemasolust või
võimalikust esinemisest on Reisijat teavitatud enne
Reisiteenuse lepingu sõlmimist.
11.3. Reisija on kohustatud viivitamatult ja kirjalikult teavitama
Reisikorraldajat (eelkõige Reisikorraldaja esindajaid
sihtkohas) või Vahendajat esinevatest puudustest või
pretensioonidest reisikorralduse kohta. Puudustest teatamata
jätmisel ei saa Reisija võimalike kahjunõuete esitamisel
hilisemalt nendele tugineda.
11.4. Kui pretensioon rahuldatakse ja tekitatud kahju
hüvitatakse sihtkohas, ei ole Reisijal õigust nõuda teistkordset
hüvitamist või puudusega teenusemaksumuse alandamist
Eesti Vabariigis. Kahju hüvitatakse või puudusega teenuse
maksumus alandatakse proportsionaalselt puuduse olulisust
ja puudusega teenuse maksumust arvestades.
11.5. Kui pretensioonile lahenduse leidmine sihtkohas osutub
võimatuks, on Reisijal pärast reisilt naasmist õigus esitada
Reisikorraldajale 10 (kümne) päeva jooksul kirjalikku
taasesitamist võimaldavas vormis pretensioon või mitte hiljem
kui 2 (kahe) nädala jooksul juhtumist teadasaamisest. Ühtlasi
tuleb nimetatud tähtaja jooksul esitada mistahes nõudmised ja
avaldused, pretensioonile tuleb lisada nõude aluseks olevad
dokumendid.
11.6. Reisikorraldaja ei vastuta Reisija pagasi vedamise ja
säilimise eest. Võimalike kahjude vältimiseks on seetõttu
soovitatav sõlmida kindlustusandjaga pagasikindlustuse
leping.
12. Erimeelsuste lahendamine
12.1. Reisitingimuste tõlgendamisest tulenevad erimeelsused
püütakse lahendada eelkõige Reisikorraldaja ja Reisija
vaheliste läbirääkimiste teel. Kui erimeelsust ei õnnestu
lahendada läbirääkimiste teel, on tarbijal õigus pöörduda
Tarbijakaitse ja Tehnilise Järelevalve Ametisse aadressil
Endla 10a, Tallinn 10142; e-post info@ttja.ee .
12.2. Piiriüleste vaidluste puhul võib tarbija kasutada
internetipõhist vaidluste lahendamise platvormi aadressil
http://ec.europa.eu/odr .
12.3. Vaidlused, mida ei õnnestu lahendada kohtuvälisel teel,
lahendatakse vaidlus tarbija elukohajärgses kohtus.
13. Isikuandmed
13.1. Reisikorraldaja töötleb Reisija isikuandmeid Reisiteenuse
lepingu täitmiseks vastavalt Reisikorraldaja andmete
töötlemise tingimustele.
NB! Tingimused võivad olla broneeringu hetkeks
muutunud. Palun küsige kehtivaid reisitingimusi oma
konsultandilt või vaadake lehelt:
https://www.novatours.ee/reisitingimused
